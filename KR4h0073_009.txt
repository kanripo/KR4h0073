# -*- mode: mandoku-view; -*-
#+TITLE: 河汾諸老詩集
#+DATE: 2015-09-11 22:19:12.665590
#+PROPERTY: ID KR4h0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0389-009河汾諸老詩集-後序.
<pb:KR4h0073_SBCK_009-1a>¶
河汾諸老詩集後序¶
近代詩人遺山元先生為之冠先生太原人¶
太原境與平陽接河山勝槩地土所冝習俗¶
所尚古今人物不殊至如師友淵源文章正¶
脉略與之等故河汾間諸老與天下人材無¶
譲麻貽溪與元老詩學無慊古文出其右公¶
言也張石泉房白雲與元老㳺從南者子颺¶
子京二陳昆仲與元老或詩或文數相贈遺¶
者遯菴菊軒有稷亭二叚之目與元老相次¶
登第者曹兊齋與元老同為省&KR0122;日以文詩¶
<pb:KR4h0073_SBCK_009-1b>¶
講議者或曰兊齋雲中應人也吾子列河汾¶
之間得無附㑹歟不然兊齋之先誠應人自¶
客汴梁北渡居平陽者三十餘年發明道學¶
為文楷式指授後進桃李光輝盈溢其門或¶
教授郷里或䆠逹四方有二子叔舉季行文¶
筆亦盛傳而况狀元王公趙城人曹之外父¶
也兊齋生而&KR0046;徳光輝汾晉沒而丘壠在焉¶
豈非吾郷先生歟夫諸老之詩有深而冲澹¶
如陶柳者有豪放如李翰林劉賔客者有䡖¶
俗近雅如元白者有對屬切當如許渾者有¶
<pb:KR4h0073_SBCK_009-2a>¶
騷雅奥義古風大章浸入于杜草堂之域者¶
徃年吾友楊君仲徳議成此集不&KR0273;早世仲¶
徳有云不&KR0026;遺山之詩無以知河汾之學不¶
觀河汾之詩無以知遺山之大不觀遺山河¶
汾之作不知唐人諸作者之妙不觀唐人之¶
作不知三百篇六義之深意予今纂録自貽¶
溪至兊齋凡八人得古律詩二百一首號曰¶
河汾諸老詩集皡皡郝先生序文於前其¶
不肖&KR0071;言于後才識淺陋不&KR0014;盡其藴¶
吾郷學者如林有&KR0014;慕河汾之派觀¶
<pb:KR4h0073_SBCK_009-2b>¶
知所興起云大徳辛丑歳二月望日横汾&KR0046;¶
者房祺序¶
　　　河汾諸老詩集者迺大同路儒學教¶
　　　授房先生之所編也予一日得之惜¶
　　　乎諸老一代髙名百年清氣巳嘗遍¶
　　　白于天下是集未嘗流布也皇慶癸¶
　　　丑夏特命工鋟木以廣其傳然而諸¶
　　　老之學又豈專乎詩也出處大略巳¶
　　　具前序今書是&KR0003;以告夫後之學者¶
　　　不爲無益云六月&KR0123;日尊賢堂髙(昻/霄)共白¶
