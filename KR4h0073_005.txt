# -*- mode: mandoku-view; -*-
#+TITLE: 河汾諸老詩集
#+DATE: 2015-09-11 22:19:12.503395
#+PROPERTY: ID KR4h0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0389-005河汾諸老詩集-卷五.
<pb:KR4h0073_SBCK_005-1a>¶
河汾諸老詩集卷之五¶
　　　　　　　　　　　横汾隠者房祺編¶
白雲子房先生(皡)希白¶
　　　江上行¶
浮雲澹澹心悠悠杖藜来作江邉逰啇人打¶
皷催行舟洪波不断東南流木葉瀟瀟荆楚¶
秋&KR0134;君休上王粲楼日落滄江増暮愁¶
　　　賣劔行贈&KR0330;漢臣¶
滄海波未澄無人斬長鯨&KR0330;郎三尺玉匣中¶
鳴不平蛟龍一出雷雨随翕怱變化清四夷可惜有¶
<pb:KR4h0073_SBCK_005-1b>¶
才不見用青天白日將何為酒酣起舞抱劒¶
哭肅肅悲風動茅屋不如南山學種田自古¶
青萍换黄犢¶
　　　扣角歌贈史&KR0123;甫¶
剥剥剥扣牛角自從破却黄雞殻隂陽二氣¶
分清濁巽則為風震則雷流者成川峙者嶽易¶
道常行日用間醉夢昏昏人不覺伏羲不得¶
巳而畫文王不得巳而重叔世不及上世𨺚¶
夫子不言人益蒙著成大傳開肓聾譬如曰¶
出滄海東無物不在光明中峨嵋山人史居¶
<pb:KR4h0073_SBCK_005-2a>¶
士来到公安大智寺手携牛角&KR0082;何爲發明¶
三聖心中事人言康節是前身但不家居洛¶
之涘&KR0909;中一部皇極書造化功夫際天地舒¶
之則彌滿六合卷之則不盈一握近之則在¶
乎目前逺之則入乎冥邈有人来問先天學¶
扣牛角剥剥剥¶
　　　貧家女¶
貧家女徳性温柔寡言語終年辛苦不下機¶
身上却無絲一縷倡家女兒百不㑹只向人¶
前賣嬌態繡䄄端坐青樓中銀燭熒煌照珠¶
<pb:KR4h0073_SBCK_005-2b>¶
翠書言福善與&KR0852;&KR0075;未必天公有此心盗跖¶
長年顔子夭古来顛倒非獨今髙處是崑崙¶
低處是東溟崑崙推不倒東海填不平物之¶
不齊物之情貧女莫羡倡女榮不義富貴浮¶
雲䡖持身但如氷雪清徳耀荆&KR0107;有令名¶
　　　送王升卿¶
傷哉舩子峰頭月昨夜團團今夜缺月華猶¶
自不長圓人生安得無離別世上憂端千萬¶
許惟有別離心最苦盧川春晚送君行落花¶
爲我啼紅雨四海紛紛尚戎馬我曹只合歸¶
<pb:KR4h0073_SBCK_005-3a>¶
林下如椽大筆今無用日課新詩自陶冩嵩¶
陽佳處如罨畫浮可漁&KR0006;田可稼我&KR0082;從君¶
覔隠居却恐山靈嫌俗駕¶
　　　題吕仙亭¶
岳陽城南吕公洞道人見客無迎送事少方¶
知日月長身閑未覺功名重竹影松隂生午¶
凉山色湖光設朝供髙吟下視世間人幾人¶
不在黄梁夢¶
　　　&KR0009;呈岳陽諸友¶
禀性太&KR0310;率不受塵事觸自小逺市&KR0768;擗居¶
<pb:KR4h0073_SBCK_005-3b>¶
在嵓谷人間嗜好心舎書百不欲一飽更奚¶
求簞瓢隨分足失脚墮世路&KR0414;紏若㣲纒人¶
以官為榮我以官為辱平生喜髙潔為宫近¶
卑俗平生喜曠逹為官窘邉幅平生喜踈散¶
為官貴圓熟平生喜忠鯁為官多謟曲澆漓¶
當此時古道那可復鷦鷯巢一木&KR0367;䑕飲滿¶
腹誰&KR0014;朱門中區區匄梁肉折腰趍下風不¶
厭觧印速青山喚我歸早晚謝覊束一尊石¶
上酒浩&KR0084;對松菊¶
　　　題張信之見山堂¶
<pb:KR4h0073_SBCK_005-4a>¶
自古朝市人罕與山相㑹山豈欲逺人人自¶
與山背張侯創新居正在闤闠内何以得青¶
山坐上日相對胷中有丘&KR0676;眼前無障礙人¶
物旣蕭散山不問内外晚来天氣佳收目入¶
清快乾坤無一塵草木有多態千里好風来¶
幾縷殘霞在柱笏當此時未覺功名人¶
　　　慶王鼎玉生子¶
魏侯照乘珠卞氏連城玉此物豈易得君家¶
貯滿屋平生積徳深天錫以多福熊羆入夢¶
頻不待封人祝長者巳雄&KR0646;㓜者更清淑指¶
<pb:KR4h0073_SBCK_005-4b>¶
日看騫騰誰爲犀角秃願君剩買書學語便¶
教讀斯文乆不振六經要再續人生宇宙間¶
百歳一&KR1407;速羙惡暫時休何者爲榮辱且引¶
昔寧馨逸院種松菊陶潜歸去来有子萬事¶
足¶
　　　戊子¶
萬事人間巳飽諳一身猶自客天南行非楊¶
秉三無惑性似稽康七不堪俗學爲名多外¶
飾聖人飬徳貴中凾有時静坐深思省三十¶
年前總是慙¶
<pb:KR4h0073_SBCK_005-5a>¶
　　　&KR0009;叚誠之¶
咫尺春風三十三不如歸卧舊煙嵐浮雲冨¶
貴吾何慕陋巷簞瓢分𫠦甘多語數窮深可¶
戒虚名無用不冝貪寥寥孔學今千載頼有¶
斯人可共談¶
　　　次前韻&KR0009;王升卿¶
谷口人家十二三家家牎戸得晴嵐千章雲¶
木秀而野一脉泉流清且甘徇俗到頭終是¶
病耽書自古不名貪作詩為問東溪友樽酒¶
何時愜𥬇談¶
<pb:KR4h0073_SBCK_005-5b>¶
　　　辛&KR0407;生朝呈郭周卿叚復之¶
瓮面醯雞積有年近来霧豁見全天出言最¶
忌談人惡入徳&KR0057;冝去自賢囬也屡空趍聖¶
域參乎一唯得心傳佛岐老徑雖髙絶不及¶
中庸道坦然¶
　　　贈趙山甫¶
冦盗連年劇蝟毛一身無處可奔逃陳平自¶
合西歸漢葛亮焉能北事曹嗟我命兼才共¶
薄印君名與徳俱髙㡬時一𥬇滄浪畔右手¶
持盃左手螯¶
<pb:KR4h0073_SBCK_005-6a>¶
　　　器楊叔能¶
仰看飛鴻俯㸔鱗訃来不覺淚沾巾風塵末¶
路&KR0057;多難山澤癯儒只合貧乱後有誰收恨¶
骨眼前無復見斯人㐮陽舊隠依然在花落¶
空庭冷淡春¶
　　　送李正甫九日韻¶
論著哀時總可哀不如且放𥬇顔開留連風¶
月慿詩句管領江山有酒盃我&KR0082;處身如此¶
處君言裁恨若為裁從今但有錢三百相約¶
高楼盡醉迴¶
<pb:KR4h0073_SBCK_005-6b>¶
　　　憶新墻劉徳淵¶
雲煙杳靄水微茫何處青山是岳陽白髮滿¶
頭空自老黄塵兩脚為誰忙同盟鄂渚言猶¶
在偕隠廬峰興未忘近有倦㳺詩数首西風¶
吹不到新墻¶
　　　思𨼆¶
得箇黄牛學種田盖間茅屋傍林泉情知老¶
去無多日且向閑中過㡬年詘道詘身俱是¶
辱愛詩愛酒緫名仙世間百物還須買不信¶
　山也¶
<pb:KR4h0073_SBCK_005-7a>¶
　　　&KR0009;王文炳¶
愛客孔文舉&KR0014;詩陸士衡十年求識面千里¶
飽聞名郁郁芝蘭秀蕭蕭風露清㡬時樽酒¶
畔容我話平生¶
　　　和楊叔能之字韻¶
遭乱重相見寛心不用悲江山佳麗地人物¶
太平時白蟻千家酒黄花九日詩鹿門不可¶
𨼆吾道&KR0082;安之¶
　　　丙申元日¶
三十八年過星星白髮多干戈猶浩蕩蹤跡¶
<pb:KR4h0073_SBCK_005-7b>¶
轉蹉跎世事堪長嘆吾生付短歌江湖從此¶
逝煙雨一漁簑¶
　　　辛丑巴東元日¶
舊日逢春喜而今怕見春紅塵長路客殘病¶
老夫身政拙難書考家貧只累人自怜頭上¶
髮更比去年新¶
　　　秋夜¶
百計未安未得安此心須在𩯭凋殘漫漫長¶
夜渾無睡蟋蟀堂深秋雨寒¶
　　　自遣¶
<pb:KR4h0073_SBCK_005-8a>¶
㡬見秋風㡬見春一愁未巳一愁新閑中㸃¶
撿平生事唯有清貧不&KR0018;人¶
瓮面浮香處處春任他特事百端新自知野¶
&KR0951;山麋相不是麒麟閣上人¶
　　　别西湖¶
聞説西湖可樂飢十年劳我夢中思湖邉&KR0082;¶
買三間屋問遍人家不要詩¶
　　　題張濟之勝覽軒¶
誰言山色可忘憂誰道澄江銷客愁試𠋣欄¶
杆西北望浮雲依舊暗神州¶
<pb:KR4h0073_SBCK_005-8b>¶
　　　讀杜詩¶
後學爲詩務聞竒詩家竒病最難醫欲知子¶
羙髙人處只把尋常話做詩¶
穹礴&KR0115;捜枉費功天然一語自然工况兼詩¶
是窮人物好句多生感嘅中¶
千里奔馳蜀道難草堂賔主罄交&KR0172;怒冠三¶
挂簾鈎上誰謂將軍禮數寛¶
　　　春日&KR0026;莱¶
手種蕪菁欲療飢春来頗恠發生遲東風貪¶
長新桃李未有功夫到菜畦¶
<pb:KR4h0073_SBCK_005-9a>¶
¶
　河汾諸老詩集卷之五¶
