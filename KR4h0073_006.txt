# -*- mode: mandoku-view; -*-
#+TITLE: 河汾諸老詩集
#+DATE: 2015-09-11 22:19:12.543033
#+PROPERTY: ID KR4h0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0389-006河汾諸老詩集-卷六.
<pb:KR4h0073_SBCK_006-1a>¶
河汾諸老詩集卷之六¶
　　　　　　　　　　　横汾隠者房祺編¶
遯庵叚先生克已復之¶
　　　乙巳清明逰青陽峽¶
東山氣象太猛悍萬馬駸駸来楚甸中分不¶
肯割鴻溝鍜礪戈矛期一戰西山折北如西¶
漢獨餘綘&KR0517;奔而殿誰為劉向决雌雄頼有¶
韓彭力相援盧溝直下两水合泯泯暗流通¶
一線突為瀑布出山口流沫成輪浪成旋前¶
途百歩落石甕黛蓄亭渟那敢眄沈沈南去¶
<pb:KR4h0073_SBCK_006-1b>¶
&KR0002;白虹為嶼為汦互隠見鑿開混沌㡬千秋¶
世俗雖見如不見今人雖有筆如椽為冩佳¶
名傅寓縣人間佳節重清明呼兒折簡招諸¶
彦一生䏻著幾兩屐佳處毎欲經行徧山靈¶
著意&KR0134;逰人呑吐煙霞生萬變山河玉女跪¶
焚香嵓畔仙人一𥬇倩坐者儼若帝王尊劔¶
佩雍容侍閑宴植者磊落如鉅人聚立廣庭¶
議封禪扶者矯矯如勇夫執戈戺花著綦弁¶
平灘淺瀬年可掲溪路曲隨峰势轉葛屨偏¶
冝苔蘚滑行&KR0109;時&KR0013;薔&KR0340;骨當面煙嵐翠舞¶
<pb:KR4h0073_SBCK_006-2a>¶
蛟出岫閑雲飄素練群行不復事拘撿眼正¶
明時脚還倦班荆共坐溪上石粔籹濁醪具¶
時饌良辰無柰夕陽催羽觴正要清&KR0084;薦醒¶
心况復有寒泉玉池遄返成三嚥三分春色¶
二分休風外飛花時一片古人行樂欲及時¶
半百之前猶掣電惟有愛山縁未㫁夢𥧌孱¶
顔𣷹健羡一窮到骨不自治虚&KR0018;胷中書萬¶
卷謾向山村老却人生来不識荆州靣府肺¶
槎牙倩酒澆顧我非狂亦非狷紛紛世上無¶
真是棄置從渠若秋扇歸来新月偃林稍寂¶
<pb:KR4h0073_SBCK_006-2b>¶
寞衡門掩深院¶
　　題興公靜樂庵¶
我爱興上人閑處先著脚雖有買山錢難尋¶
一丘&KR0676;向来栖息地龍像乆寂寞重尋林下¶
徑竹石&KR0002;紛薄溪水恣交流嵓花自開落却¶
掃丈室中一鉼還一鉢静樂題其顔塵縁聊¶
觧縳寥寥千歳下此理誰發樂我今為拈出¶
不免一重錯有浄必有垢無苦亦無樂混沌¶
元不死七竅剛自鑿珎重庵中人萬法本無¶
者獨有太古心油然滿寥廓¶
<pb:KR4h0073_SBCK_006-3a>¶
　　　冬夜自適¶
四壁摧頽手重泥一枝隨意足成棲歸来巳¶
化千年鶴老去慵聽半夜鷄世事榮枯都是¶
幻物情長短不須齊寸心耿耿何人㑹隠几¶
寒牕片月低¶
　　　中秋二首¶
萬&KR0284;声沉暮靄収長河㵼浪洗清秋遥天千¶
里淡如水明月一輪光滿樓隨意傾銀謀勝¶
賞誰家横玉調新愁可怜白首蟾宫客羞對¶
嫦娥説舊㳺¶
<pb:KR4h0073_SBCK_006-3b>¶
夜凉河漢靜無聲澄澈天開萬里晴蟾&KR0269;寒¶
光呈皎潔桂排踈影極分明良宵方喜故人¶
共醉語那知鄰舎驚一片詩魂收不得九霄¶
直與月俱清¶
　　　雲中暮雨在禹門¶
古壘雲藏一徑㣲河山依舊昔人非貪徴徃¶
古興亡事不覺城頭雨濕衣¶
　　　憶梅¶
姑射仙人冰雪膚昔今伴我向西湖別来幾¶
度春風换摽格而今似舊無¶
<pb:KR4h0073_SBCK_006-4a>¶
　　　與隠之㑹午芹精舎酒間雨作¶
麥田日日起黄埃官長憂民意不開底是山¶
靈相嫵媚故驅風雨過江来¶
　　　楸花¶
楸樹馨香見未曽墻西碧盖聳孤稜㑹須雨¶
洗塵埃盡看吐髙花一萬層¶
河汾諸老詩集卷之六¶
<pb:KR4h0073_SBCK_006-4b>¶
